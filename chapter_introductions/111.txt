۱۱۱ ۔ اللّہب
	یہ ابتدائی مکی سورتوں میں سے ہے اور بسم اللہ سمیت اس کی چھ آیات ہیں۔
	ابو لہب، آنحضور صلی اللہ علیہ و سلم کے ایک چچا کا نام تھا جو آنحضور صلی اللہ علیہ و سلم کے خلاف ہر جگہ نفرت کی آگ بھڑکاتا پھرتا تھا اور اس کی بیوی بھی اس میں ممد تھی۔ فرمایا: اس کے دونوں ہاتھ کاٹے جائیں گے یعنی اسلام کے خلاف آئندہ بھی جنگ کے شعلے بھڑکانے والوں کو، خواہ وہ دائیں بازو کے ہوں یا بائیں بازو کے، ذلّت اور رسوائی کے سوا کچھ نصیب نہیں ہوگا۔ اور وہ مطیع قومیں جو جنگ کا ایندھن مہیا کرنے میں ان کی مدد کریں گی ان کے نصیب میں تو پھانسی کے پھندے کے سوا کچھ نہیں۔