۴۷ ۔ محمّد
	یہ سورت مدنی ہے اور بسم اللہ سمیت اس کی انتالیس آیات ہیں۔
	اس سورت میں جو اگرچہ آیات کی گنتی کے لحاظ سے بہت چھوٹی ہے عملاً قرآن کی گزشتہ تمام سورتوں کا خلاصہ بیان فرما دیا گیا ہے جیسا کہ حضرت محمد رسول اللہ صلی اللہ علیہ و سلم تمام انبیاء کے مظہر تھے۔
	اس کی آیتِ کریمہ نمبر ۱۹ میں یہ فرمایا گیا ہے کہ آنحضور صلی اللہ علیہ و سلم جس عظیم روحانی قیامت کے لئے مبعوث فرمائے گئے اس کے قرب کی تمام علامات ظاہر ہوچکی ہیں۔ پس اُس وقت ان کا نصیحت پکڑنا کس کام آئے گا جب وہ برپا ہو جائے گی۔