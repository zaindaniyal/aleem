۸۸ ۔ الغاشیۃ
	یہ سورت مکی ہے اور بسم اللہ سمیت اس کی ستائیس آیات ہیں۔
	اس سورت میں ایسے مسلسل آنے والے عذابوں کا ذکر ہے جو ڈھانپ دیں گے اور اس دن چہرے سخت خوفزدہ ہوں گے اور بہت مشقت میں مبتلا ہوں گے اور تھک کر چور ہوجائیں گے۔ وہ بھڑکنے والی آگ میں داخل ہوں گے اور ان کی خوراک تھوہر کے سواکچھ نہیں ہوگی جو نہ انہیں موٹا کرسکے گا نہ ان کی بھوک مٹاسکے گا۔ یہ ایک تمثیل ہے جو من و عن تھوہر پر لگنے والے بظاہر میٹھے پھل کے اثرات کی طرف اشارہ کر رہی ہے جو کھانے والوں کو بالآخر بہت تکلیف پہنچاتے ہیں۔
	 اس کے بعد تمام سورت اُخروی زندگی میں ہونے والے واقعات کا ذکر فرماکر بالآخر اس حساب کا ذکر کرتی ہے جس کے لئے انسان کو ضرور اللہ تعالیٰ کے حضور پیش ہونا ہوگا۔
	اس سورت کی آخری آیت پر آنحضرت صلی اللہ علیہ و سلم کی سنّت کے مطابق نماز میں شامل سب مقتدی نسبتاً بلند آواز سے یہ دعا کرتے ہیں کہ اے اللہ! ہم سے آسان حساب لینا۔